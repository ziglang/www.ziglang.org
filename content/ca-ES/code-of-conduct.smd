---
.title = "Codi de Conducta",
.author = "",
.date = @date("2025-11-22:00:00:00"),
.layout = "page.shtml",
.custom = {
	"mobile_menu_title": "Codi de Conducta",
},
---

La comunitat Zig és descentralitzada. Qualsevol persona és lliure de crear i mantenir la
seva pròpia [comunitat](/community), la qual no està subjecta a aquestes regles.

**Aquest document conté les regles que governen només aquests espais:**

* L'organització ziglang a GitHub
* El canal de l'IRC #zig a Libera.chat
* El xat de Zulip per al desenvolupament del projecte Zig

Les regles aquí són estrictes. Aquest espai és per a treball tècnic enfocat i relacionat
exclusivament amb el projecte Zig. És responsabilitat de tothom mantenir un ambient positiu,
especialment quan sorgeixen desacords.

# Política Estricta de No-IA / No-LLM

No es permeten LLMs per a les incidències. **No utilitzeu GitHub Copilot per a escriure incidències.**

No es permeten LLMs per a les pull requests.

No es permeten LLMs per als comentaris en el seguiment d'errors, incloent-hi la traducció. Es
recomana l'anglès, però no és obligatori. Us convidem a publicar en la vostra llengua materna
i confiar que altres faran servir les seves pròpies eines de traducció per interpretar les
vostres paraules.

# Si us plau, no presenteu una proposta per a canviar el llenguatge

Gràcies pel vostre interès a millorar el llenguatge Zig. No obstant això, no estem acceptant
noves propostes per a canviar el llenguatge.

Si voleu fer una proposta de canvi en el llenguatge, heu de convèncer un membre de l'equip
principal de Zig perquè la presenti en nom vostre i la defensi. Alguns són contractistes
remunerats i altres són voluntaris, i tots trien lliurement com dediquen el seu temps. Un
membre de l'equip principal pot estar disposat a defensar propostes, o potser no, a la seva
discreció. Si us plau, no assetgeu els membres de l'equip principal de Zig.

# Només Comportament Segur i Constructiu

Exemples de comportament que contribueixen a crear un ambient positiu inclouen:

 * Utilitzar un llenguatge acollidor i inclusiu.
 * Ser respectuós amb els diferents punts de vista i experiències.
 * Acceptar amb elegància la crítica constructiva.
 * Ajudar una altra persona a assolir els seus propis objectius.
 * Mostrar empatia envers els altres.
 * Mostrar agraïment per la feina dels altres.
 * Validar l'experiència, les habilitats, la visió i els casos d'ús d'una altra persona.

Exemples de comportament inacceptable per part dels participants inclouen:

 * Atenció o insinuacions sexuals no desitjades, o l'ús de llenguatge o imatges sexualitzades que causin incomoditat.
 * Trolling, comentaris insultants/despectius i atacs personals. Qualsevol cosa antagònica envers algú altre.
 * Discussió fora de tema de qualsevol mena, especialment sobre qüestions ofensives o sensibles.
 * Publicar informació privada d'altres persones, com ara una adreça física o electrònica, sense permís explícit.
 * Discutir aquest Codi de Conducta o acusar públicament algú de violar-lo.
 * Fer que algú altre se senti com un foraster o insinuar una manca d'habilitats tècniques.
 * Comportament destructiu. Qualsevol cosa que perjudiqui Zig o un altre projecte de codi obert.

# Aplicació

Si necessiteu informar d'un problema, podeu contactar amb Andrew Kelley o Loris Cro, que són
empleats de la Zig Software Foundation, i per tant la moderació d'aquest espai forma part de
la nostra feina. Eliminarem ràpidament qualsevol persona que estigui antagonitzant els altres
o sent generalment destructiva.

Això inclou l'assetjament privat. Si la persona A és assetjada o antagonitzada directament
per la persona B, es bloquejarà la participació de la persona B en aquest espai, encara que
l'assetjament no hagi tingut lloc en un dels mitjans directament sota la regla d'aquest Codi
de Conducta.

Com s'ha indicat, la discussió d'aquest Codi de Conducta no hauria de tenir lloc a GitHub
o a l'IRC perquè aquests espais són per a treballar directament en el codi, no per a la
metadiscussió. Si teniu cap problema amb això, podeu contactar-me directament, o podeu
unir-vos a un dels espais de la comunitat que tenen regles diferents.

 * Andrew Kelley <andrew@ziglang.org>
 * Loris Cro <loris@ziglang.org>

# Conclusió

Gràcies per llegir les regles. Junts, podem fer d'aquest espai un lloc acollidor i inclusiu
per a tothom, independentment de l'edat, la mida corporal, la discapacitat, l'ètnia, les
característiques sexuals, la identitat i expressió de gènere, el nivell d'experiència,
l'educació, l'estatus socioeconòmic, la nacionalitat, l'aparença personal, la raça, la
religió o la identitat i orientació sexual.
