---
.title = "Zig Build System",
.author = "",
.date = @date("2024-08-07:00:00:00"),
.layout = "page.shtml",
.custom = {
	"mobile_menu_title": "Zig Build System",
	"toc": true,
},
---
# [Quando introdurre il Zig Build System?]($heading.id('build-system'))

In molti casi sono sufficienti i comandi base `zig build-exe`, `zig build-lib`, `zig build-obj` e
`zig test`. A volte però un progetto necessita di un ulteriore livello di astrazione
per gestire la complessità del compilare da sorgente.

Per esempio, potrebbe verificarsi una di queste situazioni:

- La riga di comando diventa troppo lunga e complessa, e vuoi trascriverla altrove.
- Vuoi compilare molte cose, o il processo di compilazione ha molti passaggi.
- Vuoi sfruttare processi paralleli e caching per ridurre il tempo di compilazione.
- Vuoi esporre delle opzioni di configurazione per il progetto.
- Il processo di compilazione è differente a seconda del sistema di destinazione e altre opzioni.
- Il tuo progetto ha dipendenze da altri progetti.
- Vuoi evitare dipendenze superflue da cmake, make, shell, msvc,
  python e altro, rendendo il progetto accessibile a più contributori.
- Vuoi fornire un pacchetto usufruibile da terzi.
- Vuoi mettere a disposizione a strumenti come gli IDE un modo standardizzato
  per comprendere semanticamente come compilare il progetto.

Se qualunque di queste è applicabile, il progetto trarrà beneficio dal Zig Build System.

# [Per iniziare]($heading.id('getting-started'))
## [Eseguibile semplice]($heading.id('simple'))
Questo *build script* crea un eseguibile a partire da un file Zig contenente una funzione `main` pubblica.

[]($code.language('=html').buildAsset("build-system/1-simple-executable/hello.zig"))
[]($code.language('=html').buildAsset("build-system/1-simple-executable/build.zig"))

## [Installare artefatti di build]($heading.id('installing-artifacts'))

Il build system di Zig, come la maggior parte dei build system, è basato sul modellare il progetto come un grafo aciclico diretto (DAG) di "step", che vengono eseguiti in parallelo.

Di default, lo step principale nel grafo è lo step **Install**, il cui scopo
è copiare gli artefatti di build nella loro destinazione finale.
Lo step di installazione parte senza dipendenze, quindi eseguendo `zig build` non accade nulla.
Il build script di un progetto deve aggiungere elementi all'insieme delle cose da installare,
ed è ciò che fa la chiamata alla funzione `installArtifact` qui sopra.

**Output**
```
├── build.zig
├── hello.zig
├── .zig-cache
└── zig-out
    └── bin
        └── hello
```

In questo output sono presenti due cartelle generate: `.zig-cache` and `zig-out`. La prima contiene file che renderanno le compilazioni successive più rapide, ma questi file non sono pensati per essere tracciati in un sistema di controllo versione; questa cartella può essere completamente eliminata in qualunque momento senza conseguenze.

La seconda cartella generata, `zig-out`, è un "prefisso di installazione". Questo è correlato al concetto standard di gerarchia del file system. Questa cartella non è scelta dal progetto, ma dall'utente del comando `zig build` con la flag `--prefix` (`-p` per abbreviare).

Tu, come responsabile del progetto, scegli cosa conterrà questa cartella, ma l'utente sceglie dove installarla nel proprio sistema. Il build script non può definire percorsi di output assoluti perchè questo ostacolerebbe il caching, concorrenza e composibilità, oltre a infastidire l'utente finale.

## [Aggiungere uno step per eseguire l'applicazione]($heading.id('run-step'))

È pratica comune aggiungere uno step **Run**, per permettere di eseguire l'applicazione principale direttamente dalla riga di comando.

[]($code.language('=html').buildAsset("build-system/convenience-run-step/hello.zig"))
[]($code.language('=html').buildAsset("build-system/convenience-run-step/build.zig"))

# [Le basi]($heading.id('basics'))

## [Opzioni fornite dall'utente]($heading.id('user-options'))

Usa `b.option` per rendere il build script configurabile dagli utenti finali e anche
da altri progetti che dipendono dal tuo progetto come pacchetto.

[]($code.language('=html').buildAsset("build-system/2-user-provided-options/build.zig"))
[]($code.language('=html').buildAsset("build-system/2-user-provided-options/example.zig"))

Nota la presenza di queste righe:

```
Project-Specific Options:
  -Dwindows=[bool]             Target Microsoft Windows
```

Questa parte del menù di aiuto è generata automaticamente in base alla logica in `build.zig`.
Gli utenti possono scoprire le opzioni di configurazione del build script in questo modo.

## [Opzioni di configurazione standard]($heading.id('standard-options'))

Nella sezione precedente abbiamo usato una flag booleana per indicare una compilazione per Windows.
Possiamo fare ancora di meglio.

La maggior parte dei progetti vuole rendere possibile modificare la piattaforma di destinazione e le opzioni di ottimizzazione.
Per incoraggiare una convenzione standard nella nomenclatura di queste opzioni,
Zig fornisce le funzioni `standardTargetOptions` e `standardOptimizeOption`.

Le opzioni di destinazione standard permettono a chi esegue `zig build` di scegliere la piattaforma
per cui compilare. Di default è permessa qualunque piattaforma, escluderle tutte significa
compilare per il sistema host (quello usato per la compilazione).
Sono disponibili ulteriori opzioni per restringere l'insieme di piattaforme supportate.

Le opzioni di ottimizzazione standard permettono a chi esegue `zig build` di scegliere
tra `Debug`, `ReleaseSafe`, `ReleaseFast` e `ReleaseSmall`. Di default
il build script non considera nessuna delle opzioni di rilascio come preferibile,
quindi l'utente deve prendere una decisione per poter creare una build di rilascio.

[]($code.language('=html').buildAsset("build-system/3-standard-config-options/hello.zig"))
[]($code.language('=html').buildAsset("build-system/3-standard-config-options/build.zig"))

Ora il nostro menù `--help` contiene più elementi:

```
Project-Specific Options:
  -Dtarget=[string]            The CPU architecture, OS, and ABI to build for
  -Dcpu=[string]               Target CPU features to add or subtract
  -Doptimize=[enum]            Prioritize performance, safety, or binary size (-O flag)
                                 Supported Values:
                                   Debug
                                   ReleaseSafe
                                   ReleaseFast
                                   ReleaseSmall
```

È del tutto possibile creare queste opzioni usando direttamente `b.option`, ma questa API
fornisce una convenzione comune per i nomi di queste opzioni, che sono utilizzate di frequente.

Nell'output del nostro terminale, osserva che abbiamo passato `-Dtarget=x86_64-windows -Doptimize=ReleaseSmall`.
In confronto al primo esempio, ora vediamo file diversi nel prefisso di installazione:

```
zig-out/
└── bin
    └── hello.exe
```

## [Opzioni per la compilazione condizionale]($heading.id('conditional-compilation'))

Per passare delle opzioni dal build script al codice Zig del progetto, usa lo step `Options`.

[]($code.language('=html').buildAsset("build-system/conditional-compilation/app.zig"))
[]($code.language('=html').buildAsset("build-system/conditional-compilation/build.zig"))

In questo esempio, i dati forniti da `@import("config")` sono noti in fase di compilazione,
impedendo l'innesco di `@compileError`. Se avessimo passato `-Dversion="0.2.3"`
oppure omesso l'opzione, avremmo visto la compilazione di `app.zig` fallire con l'errore "too old".

## [Libreria statica]($heading.id('static-library'))

Questo build script crea una libreria statica di codice Zig, e inoltre crea
un eseguibile di altro codice Zig che usa la libreria.

[]($code.language('=html').buildAsset("build-system/simple-static-library/fizzbuzz.zig"))
[]($code.language('=html').buildAsset("build-system/simple-static-library/demo.zig"))
[]($code.language('=html').buildAsset("build-system/simple-static-library/build.zig"))

In questo caso, viene installata solo la libreria statica:

```
zig-out/
└── lib
    └── libfizzbuzz.a
```

Però, se guardi attentamente, il build script contiene un'opzione per installare anche la demo.
Se passiamo anche l'opzione `-Denable-demo`, allora dovremmo vedere questo nel prefisso di installazione:

```
zig-out/
├── bin
│   └── demo
└── lib
    └── libfizzbuzz.a
```

Nota che nonostante la chiamata non condizionale a `addExecutable`, il build system
non perde tempo compilando l'eseguibile `demo` a meno che sia richiesto
con `-Denable-demo`, perchè il build system è basato su un grafo aciclico diretto (DAG)
in cui gli archi rappresentano dipendenze.

## [Libreria dinamica]($heading.id('dynamic-library'))

Qui usiamo gli stessi file dell'esempio sulla [libreria statica](#static-library),
eccetto il file `build.zig` che ha delle modifiche.

[]($code.language('=html').buildAsset("build-system/dynamic-library/build.zig"))

**Output**
```
zig-out
└── lib
    ├── libfizzbuzz.so -> libfizzbuzz.so.1
    ├── libfizzbuzz.so.1 -> libfizzbuzz.so.1.2.3
    └── libfizzbuzz.so.1.2.3
```

Come nell'esempio della libreria statica, per ottenere un link dell'eseguibile alla libreria, usa codice come questo:

```zig
exe.linkLibrary(libfizzbuzz);
```

## [Testing]($heading.id('testing'))

I singoli file possono essere testati direttamente con `zig test esempio.zig`. Casi d'uso
più complessi possono essere risolti orchestrando il testing mediante il build scriot.

Quando si usa il build script, gli unit test sono suddivisi in due step differenti
nel grafo di compilazione, lo step **Compile** e lo step **Run**.
Senza una chiamata a `addRunArtifact`, che definisce una dipendenza tra questi due step,
gli unit test non verranno eseguiti.

Lo step *Compile* può essere configurato come qualunque eseguibile, libreria o file oggetto,
per esempio [mediante linking di librerie di sistema](#linking-to-system-libraries),
impostando le opzioni di destinazione, o aggiungendo ulteriori unità di compilazione.

Lo step *Run* può essere configurato come qualunque altro step Run, per esempio
si può evitare l'esecuzione quando il sistema host non può usare gli eseguibili.

Quando si utilizza il build system per eseguire gli unit test, il build runner e il
test runner comunicano via *stdin* e *stdout* per eseguire più insiemi di test
in parallelo, e riportare i fallimenti dei test in modo chiaro senza che
i vari output siano mischiati tra loro. Questa è una delle ragioni per cui
[scrivere nello *standard out* nei test è problematico](https://github.com/ziglang/zig/issues/15091) -
interferisce con questo canale di comunicazione. D'altro canto, questo
meccanismo permetterà di implementare una nuova funzionalità, ovvero
[un unit test può verificare che avvenga un *panic*](https://github.com/ziglang/zig/issues/1356).

[]($code.language('=html').buildAsset("build-system/unit-testing/main.zig"))
[]($code.language('=html').buildAsset("build-system/unit-testing/build.zig"))

In questo caso potrebbe essere utile abilitare `skip_foreign_checks` per gli unit test:

```diff
@@ -23,6 +23,7 @@
         });

         const run_unit_tests = b.addRunArtifact(unit_tests);
+        run_unit_tests.skip_foreign_checks = true;
         test_step.dependOn(&run_unit_tests.step);
     }
 }
```

[]($code.language('=html').buildAsset("build-system/unit-testing-skip-foreign/build.zig"))

## [Linking di librerie di sistema]($heading.id('linking-to-system-libraries'))

Per dipendere da librerie in modo soddisfacente, ci sono due opzioni:

1. Fornire le librerie mediante il Zig Build System
   (vedi Gestione pacchetti e [Libreria statica](#static-library)).
2. Usa i file forniti dal sistema host.

Per le necessità dei mantenitori di progetti upstream, ottenere queste librerie mediante
il Zig Build System risulta in minori attriti e mette i poteri di configurazione
in mano ai suddetti mantenitori. Chiunque compili in questo modo avrà risultati
riproducibili, consistenti con ciò che ottengono gli altri, oltre a funzionare
su ogni sistema operativo con persino supporto alla cross-compilazione.
inoltre, questo permette al progetto di decidere con precisione chirurgica
l'esatta versione dell'intero albero di dipendenze da usare per la compilazione.
Questo è generalmente considerato il modo preferibile di dipendere da librerie esterne.

Invece, per le necessità di creare pacchetti software per repository come
Debian, Homebrew o Nix, è obbligatorio il linking di librerie di sistema.
Quindi, i build script devono
[rilevare la modalità di build](https://github.com/ziglang/zig/issues/14281)
e fare le opportune configurazioni.

[]($code.language('=html').buildAsset("build-system/system-libraries/build.zig"))

Gli utenti di `zig build` possono usare `--search-prefix` per fornire ulteriori
cartelle da considerare "directory di sistema" allo scopo di rilevare
librerie statiche e dinamiche.

# [Generare file]($heading.id('generating-files'))

## [Eseguire tool di sistema]($heading.id('system-tools'))
Questa versione di "hello world" si aspetta di trovare un file `word.txt` in un certo percorso,
e vogliamo usare un tool di sistema per generarlo a partire da un file JSON.

Tieni a mente che le dipendenze di sistema renderanno il tuo progetto più difficile
da compilare per i tuoi utenti. Questo build script per esempio dipende da `jq`,
che di default non è presente nella maggior parte delle distribuzioni Linux
e potrebbe essere un tool poco familiare per gli utenti Windows.

La prossima sezione sostituirà `jq` con un tool scritto in Zig incluso
nel codice sorgente del progetto, che è l'approccio preferibile.

**`words.json`**
```json
{
  "en": "world",
  "it": "mondo",
  "ja": "世界"
}
```

[]($code.language('=html').buildAsset("build-system/10.5-system-tool/src/main.zig"))
[]($code.language('=html').buildAsset("build-system/10.5-system-tool/build.zig"))

**Output**

```
zig-out
├── hello
└── word.txt
```

Nota come `captureStdOut` crea un file temporaneo con l'output dell'invocazione di `jq`.

## [Eseguire i tool del progetto]($heading.id('project-tools'))

Questa versione di "hello world" si aspetta di trovare un file `word.txt` allo stesso
percorso di prima, o vogliamo generarlo in fase di compilazione invocando un programma
scritto in Zig per elaborare un file JSON.

**`tools/words.json`**
```json
{
  "en": "world",
  "it": "mondo",
  "ja": "世界"
}
```

[]($code.language('=html').buildAsset("build-system/11-zig-tool/src/main.zig"))

[]($code.language('=html').buildAsset("build-system/11-zig-tool/tools/word_select.zig"))

[]($code.language('=html').buildAsset("build-system/11-zig-tool/build.zig"))

**Output**

```
zig-out
├── hello
└── word.txt
```


## [Produrre asset per `@embedFile`]($heading.id('embed-file'))

Questa versione di "hello world" vuole usare `@embedFile` su un asset generato in
fase di compilazione, che produrremo usando un tool scritto in Zig.

**`tools/words.json`**
```json
{
  "en": "world",
  "it": "mondo",
  "ja": "世界"
}
```

[]($code.language('=html').buildAsset("build-system/12-embedfile/src/main.zig"))

[]($code.language('=html').buildAsset("build-system/12-embedfile/tools/word_select.zig"))

[]($code.language('=html').buildAsset("build-system/12-embedfile/build.zig"))

**Output**

```
zig-out/
└── bin
    └── hello
```

## [Generare codice Zig]($heading.id('generating-zig'))
Questo build script usa un programma scritto in Zig per generare un file Zig, per poi
esporlo al programma principale (`main.zig`) come modulo/dipendenza.

[]($code.language('=html').buildAsset("build-system/13-import/src/main.zig"))
[]($code.language('=html').buildAsset("build-system/13-import/tools/generate_struct.zig"))
[]($code.language('=html').buildAsset("build-system/13-import/build.zig"))

**Output**

```
zig-out/
└── bin
    └── hello
```

## [Gestire uno o più file autogenerati]($heading.id('write-files'))

Lo step **WriteFiles** permette di generare uno o più file che condividono una
cartella padre. La cartella generata si troverà dentro la cartella `.zig-cache` locale,
e ogni file generato è individualmente disponibile come `std.Build.LazyPath`.
Anche la cartella padre stessa è disponibile come `LazyPath`.

Questa API supporta la scrittura di qualunque stringa nella cartella generata.
oltre al copiare file al suo interno.

[]($code.language('=html').buildAsset("build-system/write-files/src/main.zig"))
[]($code.language('=html').buildAsset("build-system/write-files/build.zig"))

**Output**

```
zig-out/
└── project.tar.gz
```

## [Modificare e sovrascrivere i file sorgente]($heading.id('mutating-source'))

Non capita spesso, ma a volte un progetto traccia i file generati in un sistema
di controllo versione. Questo può essere utile quando i file generati vengono
modificati raramente e il processo di aggiornamento richiede dipendenze di sistema
scomode, ma *solo* durante il processo di aggiornamento.

Per questo, **WriteFiles** permette di soddisfare questo caso d'uso. Questa funzionalità
[verrà estratta da WriteFiles in uno step separato](https://github.com/ziglang/zig/issues/14944)
in una futura versione di Zig.

Fai molta attenzione con questa funzionalità; non dovrebbe essere utilizzata durante
il normale processo di compilazione, ma come tool eseguito da uno sviluppatore
con l'intenzione di aggiornare i file sorgente, che saranno dunque tracciati nel
sistema di controllo versione. Se fatto durante il normale processo di compilazione,
causerà bug di caching e concorrenza.

[]($code.language('=html').buildAsset("build-system/mutate-source-files/tools/proto_gen.zig"))
[]($code.language('=html').buildAsset("build-system/mutate-source-files/src/main.zig"))
[]($code.language('=html').buildAsset("build-system/mutate-source-files/src/protocol.zig"))
[]($code.language('=html').buildAsset("build-system/mutate-source-files/build.zig"))

```=html
<pre><code class="shell">$ zig build update-protocol --summary all
<span class="sgr-36m">Build Summary:</span> 4/4 steps succeeded
update-protocol<span class="sgr-32m"> success</span>
└─ WriteFile<span class="sgr-32m"> success</span>
   └─ run proto_gen (protocol.zig)<span class="sgr-32m"> success</span><span class="sgr-2m"> 401us</span><span class="sgr-2m"> MaxRSS:1M</span>
      └─ zig build-exe proto_gen Debug native<span class="sgr-32m"> success</span><span class="sgr-2m"> 1s</span><span class="sgr-2m"> MaxRSS:183M</span>
</code></pre>
```

Dopo aver eseguito questo comando, `src/protocol.zig` verrà aggiornato e sovrascritto.

# [Altri esempi]($heading.id('examples'))

## [Build per più piattaforme per creare un rilascio]($heading.id('release'))

In questo esempio cambieremo alcune opzioni di default durante la creazione di uno step `InstallArtifact`,
allo scopo di mettere la build di ciascuna piattaforma in una sottocartella separata nel percorso di installazione.

[]($code.language('=html').buildAsset("build-system/10-release/build.zig"))
[]($code.language('=html').buildAsset("build-system/10-release/hello.zig"))

**Output**

```
zig-out
├── aarch64-linux
│   └── hello
├── aarch64-macos
│   └── hello
├── x86_64-linux-gnu
│   └── hello
├── x86_64-linux-musl
│   └── hello
└── x86_64-windows
    ├── hello.exe
    └── hello.pdb
```
